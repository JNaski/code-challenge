Tehtävänäsi on purkaa APIsta haettuja kryptattuja lauseita. 
Lauseet on kryptattu Caesar-salakirjoitusjärjestelmällä kirjaimia oikealle siirtämällä. 
Aakkostona toimii A-Ö. Kirjainkoolla ei ole merkitystä. Jokaisen lauseen avain on satunnainen. 
Käännettävissä olevat lauseet ovat suomea. Mukana on myös lauseita, jotka eivät käänny selkokieliseksi millään avaimella.
Sinun tulee luoda web-käyttöliittymä, joka näyttää lauseet jaoteltuina No bullshit ja bullshit –lauseisiin. 
Käännettävissä olevat no bullshit –lauseet näytetään suomeksi ja bullshit-lauseet, jotka eivät käänny selkokielisiksi, näytetään alkuperäismuodossaan.
Et saa käyttää mitään kolmannen osapuolen palvelua tai kirjastoa, joka tunnistaa kielen automaattisesti. 
Tekstiaineistojen, kuten sanakirjan käyttö on kuitenkin sallittua, joskin annamme lisäpisteitä ratkaisuista, jotka eivät tukeudu valmiisiin aineistoihin.
Toteutukseen käytettävät teknologiat ovat vapaasti päätettävissäsi.

Koodihaaste on auki 15.10.-11.11.2019.

Lähetä linkki projektisi Git-repositorioon 11.11.2019 mennessä sähköpostiosoitteeseen
Voit myös asentaa web-käyttöliittymäsi pyörimään esimerkiksi Heroku-palveluun. Lähetä tällöin myös linkki sovellukseesi.

Kerro samalla haluatko osallistua vain kilpailuun vai haluatko Solidabiksen ottavan yhteyttä myös työtarjouksiin liittyen. 
Tämä ei tarkoita, että sinulle läheteltäisiin roskapostia, vaan nimensä mukaisesti kutsu työhaastatteluun esimerkiksi. 
Voit myös osallistua koodihaasteeseen ilman, että haluat ottaa palkintoa vastaan tai osallistua arvontaan.

Voit palauttaa tehtävän, vaikka et saisi kaikkia lauseita oikein ratkaistua, tai käännettyjen lauseiden seassa olisi vääriä lauseita, joissa sattuu esiintymään useita suomenkielisiä sanoja. 
Arvioimme tehtävää kokonaisuudessaan ulkoasua myöten, mutta ensisijaisesti koodia, sen selkeyttä ja laatua.

Koodihaasteen pääpalkinto on 300€ Verkkokauppa.com-lahjakortti.

Lisäksi hyväksyttyjen vastausten kesken arvotaan kaksi 100€ lahjakorttia.